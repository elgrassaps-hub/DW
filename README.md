# DW
Media Content Provider Use Case
Що необхідно зробити:

  Створити Bus Matrix включаючи гранулярність та метрики;
  Спроектувати логічну модель даних, використовуючи сутності описані у завданні. До кожної сутності додати щонайменше 3 атрибути, ті що згадуються у завданні, якщо не вистарчає - придумати свої.


Опис бізнес- кейсу: 

Ви працюєте на провайдера ТВ та медіа контенту, схожого на Меgogo, SweetTV, Netflix, про якого відомі наступні факти:

  Користувачі, що стають клієнтами мають можливість оформити кілька типів підписки, кожна з яких включає певний набір телеканалів та фільмів, тв шоу, та іншого типу медіа контенту;
  Користувачі можуть оформити підписку на певний тариф на строк 1, 3, 12, 24 місяці, кожна з них має свою вартість;
  Компанія розповсюджує у точках продажів телевізорів цифрові подарункові ваучери за 1 гривню, які можна активувати та спробувати послуги протягом одного місяця. По закінченню використання ваучер можна конвертувати у підписку; під часу продажу ваучеру покупець залишає коротку інформацію про себе, як телефон, стать, вік, місто проживання;
  Компанія співпрацює з магазинами що продають телевізори, та при покупці телевізора, покупцеві у подарунок надається підписка на один з тарифів на 3 місяці
  Користувач підписки може переглядати ТВ канали, та медіа контент що входить у підписку;
  Користувач підписки може купувати або брати в оренду фільми що не входять до підписки за додаткові гроші. Кожен такий фільм має прив’язку до власника авторських прав, який відповідно отримує відсоток від такої покупки;
  Компанія поширила свої сервіси за межами України та надає послуги в інших країнах;
  Користувач може прив’язати свою підписку до обмеженої (до 5) кількості пристроїв;
  Користувач по замовчуванню має створений “Сімейний профіль”, крім того можна створити кілька профілів для членів своєї сім’ї. Кожен профіль містить базову демографічну інформацію, як вік, стать, звичне місто перебування;
  Відділ маркетингу вже протягом довгого часу успішно підтримує акцію “Приведи друга”, яка діє як піраміда. Користувач, що привів друга отримує 50грн бонусних коштів на рахунок за кожного “друга”. Причому користувач також отримує 5грн бонусних коштів за всіх похідних друзів його друзів, які також оформили підписку, незалежно від глибини вкладеності ієрархії.
 

Аналітичні вимоги

Відділ продажів зацікавлений в наступному типі аналізу:

  Статистика оформлення підписок, в розрізі різних тарифів, строків на які оформлюються підписки, по користувачам та географії користувачів;
  Кількість активних підписок на початок кожного місяця відповідно до регіону;
  Скільки і яких фільмів було куплено та взято в оренду протягом певного часу з прив’язкою до власників авторських прав.
  Аналіз тенденції зміни тарифів: кількість переходів з одного тарифу на інший, чи непродовження підписки в розрізі місяців;
 

Відділ маркетингу:

  Аналіз конвертації ваучерів:
Загальна кількість ваучерів які поширюються в залежності від точок розповсюдження, та профілів потенційних клієнтів;
Аналіз конвертації ваучерів: 1) скільки ваучерів зараз перебувають у стані активації; 2) скільки ваучерів конвертувалися в підписки; 3) скільки часу проходить від часу продажу ваучеру до його активації; від часу активації до конвертації у підписку;
  Аналіз ефективності акції “приведи друга”: статистики скільки друзів було залучено, скільки бонусних коштів отримали користувачі, які з користувачів привели найбільше друзів;
  Аналіз з якими магазинами найбільш продуктивна співпраця: скільки користувачів оформили акційні підписки при покупці телевізора;
  Аналіз регіонів країни які мало охоплені: аналіз відсотку залучення користувачів відповідно до демографії регіону (припускаємо що демографічна статистика доступна з відкритих джерел);
 

Відділ розвитку медіа продукту зацікавлений:

  Які канали, фільми, медіа контент найбільш затребуваний: скільки часу користувачі витратили на його перегляд;
  Які користувачі (по ключовим демографічним характеристикам) дивляться який контент, та на яких пристроях, в яку пору доби;
 

Відділ боротьби з шахрайством:

  Намагається знайти випадки зловживання, коли один профіль користувача споживає медіа контент одночасно з багатьох різних геолокацій;
